VL] SATJRARUM LIBER ll. 217

frigidus a Rostris manat per compita rumor ε 50
quicumque obvius est, me consulit : ‘ o bone—nam te
scire, deos quoniam propius contingis, oportet—
numquid de Dacis audisti?' nil equidem. ‘ ut tu
semper eris derisor ! ' at omnes di exagitent me

si quicquam. ‘ quid ? militibus promissa Triquetra
praedia Caesar an est Itala tellure datu1·us?'

iurantem me seire nihil mirantur ut unum

scilicet egregii mortalem altique silenti.

perditur haec inter misero lux, non sine votis:

o rus, quando ego te adspiciam? quandoque licebit 60
nunc veterum libris, nunc somno et inertibus horis
ducere sollicitae iucunda oblivia vitae?

o quando faba Pythagorae cognata simulque

uncta satis pingui ponentur holuscula lardo ?

o noctes cenaeque deum ! quibus ipse meique

'ante Larem proprium vescor, vernasque procaces
pasco libatis dapibus, cum ut cuique libido est

siccat inaequalis calices conviva solutus

legibus insanis, seu quis capit acria fortis

poeula seu modicis uvescit laetius. ergo 70
sermo oritur, non de villis domibusve alienis,

nec male necne Lepos saltet, sed quod magis ad nos
pertinet et nescire malum est agitamus, utrumne
divitiis homines an sint virtute beati,

quidve ad amicitias, usus rectumne, trahat nos,

et quae sit natura boni summumque quid eius.

Cervius haec inter vicinus garrit anilis

ex re fabellas. siquis nam laudat Arelli

sollicitas ignarus opes, sic incipit, ‘ olim

rusticus urbanum murem mus paupere fertur 80
accepisse cavo, veterem vetus hospes amicum,

asper et attentus quaesitis, ut tamen artum

solveret hospitiis animum. quid multa? neque ille

15

