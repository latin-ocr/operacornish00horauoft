232 Q. ΗΘΚΛ T! FLACC! [rr.

fecerit auspicium ε ‘cras ferramenta Teanum
tolletis, sabri.' lectus genialis in aula est :

nil ait esse prius, melius nil' caelibe vita ε

si non est, iurat bene solis esse maritis.

quo teneam voltus mutantem Protea nodo? 90
quid pauper? ride ε mutat cenacula, lectos
balnea, tonsores, conducto navigio aeque
nauseat ac locuples, quem ducit priva triremis.
si curatus inaequali tonsore capillos

occurri, rides ; si sorte subucula pexae

trita subest tunicae vel si toga dissidet impar,
rides: quid, mea cum pugnat 'sententia secum,
quod petiit spernit, repetit quod nuper omisit,
aestuat et vitae disconvenit ordine toto,

diruit, aedificat, mutat quadrata rotundis i‘ 100
insanire putas sollemnia me neque rides,

nec medici credis nec curatoris egere

a praetore dati, rerum tutela mearum

cum sis et prave sectum stomacheris ob ‘unguem
de te pendentis, te respicientis amici.

ad summam, sapiens uno minor est Iove, dives,
liber, honoratus, pulcher, rex denique regum,
praecipue sanuS, nisi cum pituita molesta est.

ΙΙ. ROIANI belli scriptorem, Maxime Lolli,
dum tu declamas Romae, Praeneste relegi.

qui quid sit pulchrum, quid turpe, quid utile, quid non,

planius ac melius Chrysippo et Crantore dicit.

cur ita crediderim, nisi quid te detinet, audi.

fabula, qua Paridis propter narratur amorem

Graecia barbariae lento collisa duello,

stultorum regum et populorum continet aestus.

