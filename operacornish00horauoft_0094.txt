78

Q. ΗΘΚΛ T! FLACCJ

sume, Maecenas, cyathos amici

sospitis centum, et vigiles lucernas

perfer in lucem : procul omnis esto
clamor et ira.

mitte civilis super Urbe curas:

occidit Daci Cotisonis agmen,

Medus infestus sibi luctuosis
dissidet armis,

servit Hispanae vetus hostis orae

Cantaber sera domitus mtena,

iam Scythae laxo meditantur arcu
cedere campis.

neglegens nequa populus laboret
parce privatus nimium cavere ς

dona praesentis cape laetus horae et

linque severa.

IX. ΟΝ EC gratus eram tibi
nec quisquam potior bracchia candidae

cervici iuvenis dabat,
Persarum vigui rege beatior.

donec non alia magis

arsisti neque erat Lydia post Chloen,
multi Lydia nominis

Romana vigui clarior Ilia.

[vm.

