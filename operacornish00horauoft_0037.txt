xva]

XVII.

C A RMI NUM LIBER l.

misit furentem. nunc ego mitibus
mutare quaero tristia, dum mihi
fias recantatis amica
opprobriis animumque reddas.

ELOX amoenum saepe Lucretilem
mutat Lycaeo Faunus, et igneam

defendit aestatem capellis

usque meis pluviosque ventos.

impune tutum per nemus arbutos
quaerunt latentis et thyma deviae

olentis uxores mariti,

nec virides metuunt colubras

nec Martialis Haediliae lupos,
utcumque dulci, Tyndari, fistula
valles et Usticae cubantis
levia personuere saxa.

di me tuentur, (lis pietas mea
et musa cordi est. hic tibi copia
manabit ad plenum benigno

ruris honorum opulenta cornu,

hic in reducta valle Caniculae
vitabis aestus, et fide Teia
dices laborantis in uno

Penelopen vitreamque Circen.

21

10

20

