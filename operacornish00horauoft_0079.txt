CARMINUM

LIBER TERTIUS.

Ῑ. DI profanum volgus et arceo.

favete linguis ι carmina non prius
audita Musarum sacerdos
virginibus puerisque canto.

regum timendorum in proprios greges,
reges in ipsos imperium est Iovis,
clari Giganteo triumpho,
cuncta supercilio moventis.

est ut viro vir latius ordinet
arbusta sulcis, hic generosior
descendat in Campum petitor,
moribus hic meliorque sama

contendat, illi turba clientium
sit maior : aequa lege Necessitas
sortitur insignis et imos,
omne capax movet uma nomen.

10

