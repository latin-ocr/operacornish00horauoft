1.] EPISTULARUM LIBER Il. 267

describi. vertere modurn, formidine fustis

ad bene dicendum delectandumque redacti.

Graecia capta ferum victorem cepit et artes

intulit agresti Latio. sic horridus ille

defluxit numerus Saturnius, et grave virus

munditiae pepulere: sed in longum tamen aevum
manserunt hodieque manent vestigia ruris. 160
serus enim Graecis admovit acumina chartis,

et post Punica bella quietus quaerere coepit

quid Sophocles et Thespis et Aeschylus utile ferrent.
temptavit quoque rem si digne vertere posset,

et placuit sibi, natura sublimis et acer :

nam spirat tragicum satis et feliciter audet,

sed turpem putat inscite metuitque lituram.

creditur, ex medio quia res arcessit, habere

sudoris minimum Í¾ sed habet comoedia tanto

, plus oneris quanto veniae minus. adspice Plautus 170
quo pacto partes tuetur amantis ephebi,

ut patris attenti, lenonis ut insidiosi,

quantus sit Dossennus edacibus in parasitis,

quam non adstricto percurrat pulpita socco.

gestit enim nummum in loculos demittere, post hoc
securus cadat an recto stet sabula talo.

quem tulit ad scaenam ventoso Gloria curm,
exanimat lentus spectator, sedulus inflat:

sic leve, sic parvum est, animum quod laudis avarum
subruit aut reficit. valeat res ludicra, si mc 130
palma negata macrum, donata reducit opimum.
saepe etiam audacem sugat hoc terretque poetam,
quod numero plures, virtute et honore minores,
indocti stolidique et depugnare parati,

si discordet eques, media inter carmina poscunt

aut ursum aut pugiles: his nam plebecula gaudet.
verum equitis quoque iam migravit ab aure voluptas

