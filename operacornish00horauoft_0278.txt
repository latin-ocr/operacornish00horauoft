EPISTULARUM.

LIBER SECUNDUS.

Ι. UM tot sustineas et tanta negotia solus,
res Italas armis tuteris, moribus ornes,
legibus emendeS‚ in publica commoda peccem,
si longo sermone morer tua tempora, Caesar.
Romulus et Liber pater et eum Castore Pollux, ¹
post ingentia sacta deorum in templa recepti,
dum terras hominumque colunt genus, aspera bella
componunt, agros adsignant, oppida condunt,
ploravere suis non respondere savorem
speratum meritis. diram qui contudit Hydram ιο
notaque fatali portenta labore subegit, ξ
comperit invidiam supremo fine domari.
urit enim fulgore suo qui praegravat artes
infra se positas t exstinctus amabitur idem.
praesenti tibi maturos largimur honores,
iurandasque tuum per numen ponimus aras,
nil oriturum alias, nil ortum tale fatentes.

