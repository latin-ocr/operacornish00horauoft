1v.] SA TJRARUM LIBER l. 171

optimus est modulator ; ut Alfenus vafer, omni 130
abiecto instrumento artis clausaque taberna,

tonsor erat ; sapiens operis sic optimus omnis

est opifex solus, sic rex.' vellunt tibi barbam

lascivi pueri ; quos tu nisi suste coerces,

urgueris turba circum te stante miserque

rumperis et latras, magnorum maxime regum.

ne longum faciam : dum tu quadrante lavattun

rex ibis neque te quisquam stipator ineptum

praeter Crispinum sectabitur, et mihi dulces
ignoscent, siquid peccaro stultus, amici, 140
inque vicem illorum patiar delicta libenter,
privatusque magis vivam te rege beatus.

IV. EUPOLIS atque Cratinus Aristophanesque
poetae

atque alii quorum comoedia prisca virorum est,

siquis erat dignus describi, quod malus ac sur,

quod moechus soret aut sicarius aut alioqui

famosus, multa curn libertate notabant.

hinc omnis pendet Lucilius, hosce secutus,

mutatis tantum pedibus numerisque, facetus,

emunctae naris, durus componere versus.

nam suit hoc vitiosus z in hora saepe ducentos,

ut magnum, versus dictabat stans pede in uno 10

cum flueret lutulentus, erat quod tollere vclles ;

garrulus atque piger scribendi serre laborem,

scribendi recte ; nam ut multum, nil moror. ecce

Crispinus minimo me provocat : ‘ accipe, si vis,

accipiam tabulas ; detur nobis locus, hora,

custodes 3 videamus uter plus seribere possit.’

