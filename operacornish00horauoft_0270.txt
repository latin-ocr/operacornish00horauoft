2 54 Q. Hom-1 TI FLA CCI [xvir.

delectat, si te pulvis strepitusque rotarum,

si laedit caupona, Ferentinum ire iubebo.

nam neque divitibus contingunt gaudia soliS‚

nec vixit male, qui natus moriensque sesellit. ιο
si prodesse tuis pauloque benignius ipsum

te tractare voles, accedes siccus ad unctum.

⁸ si pranderet holus patienter, regibus uti

nollet Aristippus.’ ¹ si sciret regibus uti,

fastidiret holus, qui me notat.' utrius horum

verba probes et sacta doce, vel iunior audi

cur sit Aristippi potior sententia. namque
mordacem Cynicum sic eludebat, ut aiunt :

‘ scurror ego ipse mihi, populo tu : rectius hoc et
splendidius multo est. equus ut me portet, alat rex,
officium facio z tu poscis vilia rerum, 21
dante minor, quamvis fers te nullius egentem.

omnis Aristippum decuit color et status et res,
temptantem maiora, fere praesentibus aequum.

contra, quem duplici panno patientia velat,

mirabor, vitae via si conversa decebit.

alter purpureum non exspectabit amictum ;

quidlibet indutus celeberrima per loca vadet,
personamque seret non inconcinnus utramque z

alter Mileti textam cane peius et angui 30
vitabit chlamydem ; morietur frigore si non

rettuleris pannum. refer et sine vivat ineptus.

res gerere et captos ostendere civibus hostis,

attingit solium Iovis et caelestia temptat.

principibus placuisse viris non ultima laus est.

non cuivis homini contingit adire Corinthum.

sedit qui timuit ne non succederet : esto.

quid ἲ qui pervenit, fecitne viriliter ? atqui

hic est aut nusquam quod quaerimus. hic onus horret,
ut parvis animis et parvo corpore maius ς 4ο

