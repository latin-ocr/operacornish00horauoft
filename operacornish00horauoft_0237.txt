 

VIL] SA T JRAR UM LIBER ll. 221

cum te formidet mulier neque credat amanti.

ibis sub furcam prudens dominoque furenti

committes rem omnem et vitam et curn corpore famam.

evasti. credo, metues doctusque cavebis ι

quaeres quando iterum paveas iterumque perire

possis, o totiens servus l quae belua ruptis, 70

cum semel effugit, reddit se prava catenis?

“non sum moechus ’³ ais ε neque ego hercule sur, ubi
vasa

praetereo sapiens argentea. tolle periclum ι

iam vaga prosiliet frenis natura remotis.

tune mihi dominus, rerum imperiis hominumque

tot tantisque minor, quem ter vindicta quaterque

imposita haud umquam misera formidine privet ?

adde super dictis quod non levius valeat z nam,

sive vicarius est qui servo paret, uti mos

-vester ait, seu conservus, tibi quid sum ego ? nempe 80

tu, mihi qui imperitas, aliis servis miser atque

duceris ut nervis alienis mobile lignum.

quisnam igitur liber? sapiens, sibi qui imperiosus,

quem neque pauperies neque mors neque vincula
terrent,

responsare cupidinibus, contemnere honores

sortis, et in se ipso totus teres atque rotundus,

externi nequid valeat per leve morari,

in quem manca ruit semper Fortuna. potesne

ex his ut proprium quid noscere? quinque talenta

poscit te mulier, vexat foribusque repulsum 90

perfundit gelida, rursus vocat. eripe turpi

colla iugo, “ liber, liber sum ’' dic age. non quis :

urguet enim dominus mentem non lenis et acris

subiectat lasso stimulos versatque negantem.

vel cum Pausiaca torpes, insane, tabella,

qui peccas minus atque eg0, cum Fulvi Rutubaeque

