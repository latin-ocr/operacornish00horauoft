11.] SA TJRARUM LIBER Π. 197

festos albatus celebret, cornu ipse bilibri

caulibus instillat, veteris non parcus aceti.

quali igitur victu sapiens utetur, et horum

utrum imitabitur? hac urguet lupus, hac canis, aiunt.
mundus erit qua non offendat sordibus atque

in neutram partem cultus miser. hic neque servis,
Albuci senis exemplo, dum munia didit

saevus erit3 nec sic ut simplex Naevius unctam
convivis praebebit aquam : vitium hoc quoque magnum.
accipe nunc, victus tenuis quae quantaque secum 70
adferat. in primis valeas bene. nam variae res

ut noceant homini credas, memor illius escae

quae simplex olim tibi sederit : at simul assis
miscueris elixa, simul conchylia turdis,

dulcia se in bilem vertent, stomachoque tumultum
lenta feret pituita. vides ut pallidus omnis

‘cena desurgat dubia? quin corpus onustum

hesternis vitiis animum quoque praegravat una,

atque adfigit humo divinae particulam aurae.

alter ubi dicto eitius curata sopori 80
membra dedit, vegetus praescripta ad munia surgit.
hic tamen ad melius poterit transcurrere quondam ;
sive diem festum rediens advexerit annus,

seu recreare volet fenuatum corpus, ubique

accedent anni et tractari mollius aetas

imbecilla volet ε tibi quidnam accedet ad istam

quam puer et validus praesumis mollitiem, scu

dura valetudo inciderit seu tarda senectus?

rancidum aprum antiqui laudabant, non quia nasus
illis nullus erat, sed credo hae mente, quod hospes 90
tardius adveniens vitiatum commodius quam

integrum edax dominus consumeret. hos utinam inter
heroas natum tellus me prima tulisset !

das aliquid famae, quae carmine gratior aurem

