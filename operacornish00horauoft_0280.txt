264 Q. ΗΘΚΛ Τ] FLAcct [1.

quo promissa cadant et somnia Pythagorea.
Naevius, in manibus non est et mentibus haeret
paene recens ? adeo sanctum· est vetus omne poema.
ambigitur quotiens uter utro sit prior, aufert
Pacuvius docti samam senis, Accius alti,

dicitur Afrani toga convenisse Menandro,

Plautus ad exemplar Siculi properare Epicharmi,
vincere Caecilius gravitate, Terentius arte.

hos ediscit et hos arto stipata theatro · 60
spectat Roma potens; habet hos numeratque poetas
ad nostrum tempus Livi scriptoris ab aevo.

interdum volgus rectum videt; est ubi peccat.

si veteres ita miratur laudatque poetas

ut nihil anteferat, nihil illis comparet, errat τ

si quaedam nimis antique, si pleraque dure

dicere credit eos, ignave multa fatetur,

ct sapit et mecum sacit et Iove iudicat aequo.

non equidem insector delendave carmina Livi

esse reor, memini quae plagosum mihi parvo 70
Orbilium dictare ι sed emendata videri

pulchraque et exactis minimum distantia miror.
inter quae verbum emicuit si sorte decorum,

si versus paulo concinnior unus et alter,

iniuste totum ducit venditque poema.

indignor quicquam reprendi, non quia crasse
compositum iulepideve putetur, sed quia nuper,

nec veniam antiquis, sed honorem et praemia posci.
recte necne crocum floresque perambulet Attae
sabula si dubitem, clament periisse pudorem

cuncti paene patreS, ea cum reprendere coner

quae gravis Aesopus, quae doctus Roscius egit 3

vel quia nil rectum, nisi quod placuit sibi, ducunt,
vel quia turpe putant parere minoribus, et quae
inberbi didicere, senes perdenda fateri.

 

