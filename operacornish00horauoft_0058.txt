42

III.

Q. HORATI FLACCI [111.

EQUAM memento rebus in arduis
servare mentem, non secus in bonis
ab insolenti temperatam
laetitia, moriture Delli,

seu maestus omni ternpore vixeris,
seu te in remoto gramine per dies
festos reclinatum bearis
interiore nota Falerni.

quo pinus ingens albaque populus
umbram hospitalem consociare amant ιο
ramis? quid obliquo laborat
Iympha fugax trepidare rivo?

huc vina et unguenta et nimium brevis
flores amoenae serre iube rosae,
dum res et aetas et Sororum
fila trium patiuntur atra.

cedes coemptis saltibus et domo
villaque, flavus quam Tiberis lavit ς
cedes, et exstructis in altum
divitiis potietur heres. 20

divesne prisco natus ab Inacho
nil interest, an pauper et infima
de gente sub divo moreris,
victima nil miserantis Orci.

