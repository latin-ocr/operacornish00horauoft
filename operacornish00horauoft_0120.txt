10⁴

Q. HORA T! macc!

et quandoque potentior

largi muneribus riserit aemuli,
Albanos prope te lacus

ponet marmoream sub trabe citrea.

illic plurima naribus

duces tura, lyraque et Berecyntia
delectabere tibia

mixtis carminibus non sine fistula ς

illie bis pueri die

numen cum teneris virginibus tuum
laudantes pede candido

in morem Salium ter quatient humum.

me nec semina nec puer

iam nec spes animi credula mutui,
nec certare iuvat mero,

nee vincire novis tempora floribus.

sed cur heu, Ligurine, cur

manat rara meas lacrima per genas?
cur facunda parurn decoro

inter verba cadit lingua silentio?

nocturnis ego somniis

iam captum teneo, iam volucrem sequor
te per gramina Martii

campi, te per aquas, dure, volubilis.

 

