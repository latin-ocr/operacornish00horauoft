XL] EPISTULARUM LIBER Ι. 245

certius accipiet damnum propiusve medullis
quam qui non poterit vero distinguere falsum.
quem res plus nimio delectavere secundae, 30
mutatae quatient. siquid mirabere, pones
invitus. fuge magna : licet sub paupere tecto
reges et regum vita praecurrere amicos.
cervus equum pugna melior communibus herbis
pellebat, donec minor in certamine longo
imploravit opes hominis frenumque recepit.
sed postquam victo ridens discessit ab hoste,
non equitem dorso, non frenum depulit ore.
sic qui pauperiem veritus potiore metallis
libertate caret, do'minum vehet improbus atque 40
serviet aeternum, quia parvo nesciet uti.
cui non conveniet sua res, ut calceus olim,
si pede maior erit, subvertet, si minor, uret.
’ laetus sorte tua vives sapienter, Aristi,
nec me dimittes incastigatum‚ ubi plura
cogere quam satis est ac non cessare videbor.
imperat aut serw't collecta pecunia cuique,
tortum digna sequi potius quam ducere sunem.
haec tibi dictabam post sanum putre Vacunae,
excepto quod non simul esses, cetera lactus. 50

XI. UID tibi visa Chios, Bullati, notaque Lesbos,

quid concinna Samos, quid Croesi regia
Sardis,

Smyrna quid et Colophon? maiora minorane sama?

cunctane prae Campo et Tiberino flumine sordent,

an venit in votum Attalicis ex urbibus una,

an Lebedum laudas odio maris atque viarum ?

scis Lebedus quid sit. Gabiis desertior atque

