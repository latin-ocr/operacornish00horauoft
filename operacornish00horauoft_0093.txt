 

vr11.]

VIII.

CARMINUM LIBER III. 77

frustra: nam scopulis surdior Icari
voces audit adhuc integer. at tibi
ne vicinus Enipeus
plus iusto placeat cave:

quamvis non alius flectere equum sciens
aeque conspicitur gramine Manio,
nec quisquam citus aeque
Tusco denatat alveo.

prima nocte domum claude neque in vias
sub mutu querulae despice tibiae Í¾ 30
et te saepe vocanti
duram difficilis mane.

ARTIIS caelebs quid agam Kalendis,
quid velint flores et acerra turis
lena miraris positusque carbo in
caespite vivo,

docte sermones utriusque linguae?

voveram dulcis epulas et album

Libero caprum prope funeratus
arboris ictu.

hic dies anno redeunte festus
corticem adstrictum pice dimovebit 10
amphorae fumum bibere institutae

consule Tullo.

