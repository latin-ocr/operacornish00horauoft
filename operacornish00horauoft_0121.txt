ιι]

ΙΙ.

CARMJNUM LIBER IV( 105

INDARUM quisquis studet aemulari,
Iule, ceratis ope Daedalea
nititur pennis, vitreo daturus
nomina ponto.

monte decurrens velut amnis, imbres

quem super notas aluere ripas,

servet immensusque ruit profundo
Pindarus ore,

laurea donandus Apollinari,
seu per audaces nova dithyrambos ιο
verba devolvit numerisque fertur

lege solutis,

seu deos regesque canit, deorum

sanguinem, per quos cecidere iusta

morte Centauri, cecidit tremendae
flamma Chimaerae,

sive quos Elea domum reducit
palma caelestis pugilemve equumve
dicit et centum potiore signis
munere donat, 20

flebili sponsae iuvenemve raptum

plorat et vires animumque moresque

aureos educit in astra nigroque
invidet Orco.

8

