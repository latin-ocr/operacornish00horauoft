153 Q. HORATI FLACCI [ΠΙ.

evenit, inquirant vitia ut tua rursus et illi.
iracundior est paulo, minus aptus acutis
naribus horum hominum ; rideri possit eo quod 30
rusticius tonso toga defluit et male laxus

in pede calceus haeret ε at est bonus, ut melior vir
non alius quisquam, at tibi amicus, at ingenium ingens
inculto latet hoc sub corpore. denique te ipsum
concute, numqua tibi vitiorum inseverit olim

natura aut etiam consuetudo mala z namque

neglectis urenda filix innascitur agris.

illuc praevertamur, amatorem quod amicae

turpia decipiunt caecum vitia, aut etiam ipsa haec
delectant, veluti Balbinum polypus Hagnae. ⁴0
vellem in amicitia sic erraremus, et isti

errori nomen virtus posuisset honestum.

at pater ut gnati, sic nos debemus amici

siquod sit vitium non fastidire. strabonem
appellat paetum pater, et pullum, male parvus

si cui filius est, ut abortivus suit olim

Sisyphus. hunc varum distortis cruribus, illum
balbutit scaurum, parvis fultum male talis.
parcius hic vivit : frugi dicatur. ineptus

et iactantior hic paullo est : concinnus amicis
postulat ut videatur. at est truculentior atque
plus aequo liber t simplex sortisque habeatur.
caldior est z acris inter numeretur. opinor,

haec res et iungit, iunctos et servat amicos.

at nos virtutes ipsas invertimus atque

sincerum cupimus vas incrustare. probus quis
nobiscum vivit, multum demissus homo : illi
tardo cognomen, pingui damus. hic sugit omnis
insidias nullique malo latus obdit apertum,

cum genus hoc inter vitae versemur, ubi acris
invidia atque vigent ubi crimina : pro bene sano

 

