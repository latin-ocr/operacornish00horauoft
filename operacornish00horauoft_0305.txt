DE ARJE POETICA. 289

discunt in partes centum diducere. ‘ dicat

filius Albini: si de quincunce remota est

uncia, quid superat? poteras dixisse! ‘ triens.' ‘ eu.

rem poteris servare tuam. redit uncia, quid fit? '

‘ semis.’ an, haec animos aerugo et cura peculi 330

cum semel imbuerit, speramus carmina fingi

posse linenda cedro et levi servanda cupresso ?

aut prodesse volunt aut delectare poetae

aut simul et iucunda et idonea dicere vitae.

quidquid praecipies, esto brevis, ut cito dicta

percipiant animi dociles teneantque fideles ε

omne supervacuum pleno de pectore manat.

ficta voluptatis eausa sint proxima veris,

ne quodcumque velit poscat sibi sabula credi,

neu pransae Lamiae vivum puerum extrahat alvo. 340

centuriae seniorum agitant expertia frugis,

· celsi praetereunt austera poemata Ramnes ;

omne tulit punctum qui miscuit utile dulci,

lectorem delectando pariterque monendo.

hic meret aera liber Sosiis ; hic et mare transit

et longum noto scriptori prorogat aevum.

sunt delicta tamen quibus ignovisse velimus ;

nam neque chorda sonum reddit quem volt manus et
mens,

poscentique gravem persaepe remittit acutum,

nec semper feriet quodcumque minabitur arcus. 350

verum ubi plura nitent in carmine, non ego paucis

offendar maculis, quas aut incuria fudit

aut humana parum cavit natura. quid ergo est?

ut scriptor si peccat idem librarius usque,

quamvis est monitus, venia caret, et citharoedus

ridetur chorda qui semper oberrat eadem,

sic mihi, qui multum cessat, fit Choerilus ille,

quern bis terve bonum cum risu miror ς et idem

