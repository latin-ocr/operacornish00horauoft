12 Q. HORATI FLACCI [vm-

cur neque militaris

inter aequalis equitat, Gallica nec lupatis
temperat ora frenis ἶ

cur timet ssavum Tiberim tangere? cur olivum

sanguine viperino

cautius vitat, neque iam livida gestat armis ιο
bracchia, saepe disco,

saepe trans finem iaculo nobilis expedito?

quid latet, ut marinae

filium dicunt Thetidis sub lacrimosa Troiae
funera, ne virilis

cultus in caedem et Lycias proriperet catervas?

IX. IDES ut alta stet nive candidum
Soracte, nec iam sustineant onus
silvae laborantes, geluque
flumina constiterint acuto.

dissolve frigus ligna super foco
large reponens, atque benignius
deprome quadrimum Sabina,
o Thaliarche, merum diota.

permitte divis cetera: qui simul
stravere ventos aequore fervido xo
deproeliantis, nec cupressi
nec veteres agitantur orni.

ss———4j

