172 ρ. HORA T! FLACCI [ιν.

di bene fecerunt inopis me quodque pusilli

finxerunt animi, raro ct perpauca loquentis:

at tu conclusas hircinis follibus auras,

usque laborantis dum ferrum molliat ignis, 20
ut mavis, imitare. beatus Fannius ultro

delatis capsis et imagine ; cum mea nemo

scripta legat, volgo recitare timentis ob hanc rem,
quod sunt quos genus hoc minime iuvat, utpote pluris
culpari dignos. quemvis media elige turba:

aut ab avaritia aut misera ambitione laborat.

hic nuptarum insanit amoribus, hic puerorum ;

hunc capit argenti splendor ; stupet Albius aere ;

hic mutat merces surgente a sole ad eum quo
vespertina tepet regio: quin per mala praeceps 30
fertur uti pulvis collectus turbine, nequid

summa deperdat metuens aut ampliet ut rem ε

omnes hi metuunt versus, odere poetas.

‘ faenum habet in cornu; longe suge: dummodo risum
excutiat sibi, non hic cuiquam parcet amico ;

et quodcumque semel chartis illeverst, omnis

gestiet a furno redeuntis seire lacuque

et pueros et anus.’ agedum, pauca accipe contra.
primo ego me illorum, dederim quibus esse poetis,
excerpam numero ι neque enim concludere versum 40
dixeris esse satis ς neque siqui scribat uti nos

sermoni propiora. putes hunc esse poetam.

ingenium cui sit, cui mens divinior atque os

magna sonaturum, des nominis huius honorem.
idcirco quidam comoedia necne poema

esset quaesivere, quod acer spiritus ac vis

nec verbis nec rebus inest, nisi quod pede certo

differt sermoni, sermo merus. ‘ at pater ardens
saevit, quod meretrice nepos insanus amica

filius uxorem grandi cum dote recuset, 50

A

