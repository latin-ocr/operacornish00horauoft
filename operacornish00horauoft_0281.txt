1.] EPISTULARUM LIBER ll. 265

iam Saliare Numae carmen qui laudat, et illud
quod mecum ignorat solus volt scire videri,
ingeniis non ille favet plauditque sepultis,
nostra sed impugnat, nos nostraque lividus odit.
quodsi tam Graecis novitas invisa fuisset 90
quam nobis, quid nunc esset vetus? aut quid haberet
quod legeret tereretque viritim publicus usus ?
ut primum positis nugari Graecia bellis
coepit et in vitium fortuna labier aequa,
nunc athletarum studiis, nunc arsit equorum,
marmoris aut eboris fabros aut aeris amavit,
suspendit picta voltum mentemque tabella,
nunc tibicinibus, nunc est gavisa tragoedis ;
sub nutrice puella velut si luderet infans, η
quod cupide petiit, mature plena reliquit. 100
quid placet aut odio est, quod non mutabile credas?

· hoc paces habuere bonae ventique secundi.
Rornae dulce diu suit et sollemne reclusa
mane domo vigilare, clienti promere iura,
cautos nominibus rectis expendere nummos,
maiores audire, minori dicere, per quae
crescere res posset, minui damnosa libido.
mutavit mentem populus levis et calet uno
scribendi studim pueri patresque severi
fronde comas vincti cenant et earmina dictant. 110
ipse ego, qui nullos me adfirmo scribere versus,
invenior Parthis mendacior, et pn'us cito
sole vigil calamum et chartas et scrinia posco.
navem agere ignarus navis timet3 habrotonum aegro
non audet nisi qui didicit dare; quod medicorum est
promittunt medici3 tractant fabrilia fabri :
scribimus indocti doctique poemata passim.
hie error tamen et levis haec insania quantas
virtutes habeat sic collige. vatis avarus υς

18

