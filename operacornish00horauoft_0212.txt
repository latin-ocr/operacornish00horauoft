ιφ ρ. HORA T! FLACCI [n.

tamquam ad rem attineat quicquam. num vesceris ista
quam laudas pluma? cocto num adest honor idem?
carne tamen, quamvis distat nihil, hac magis illa.
imparibus formis deceptum te patet. esto. 30
unde datum sentis, lupus hic Tiberinus an alto

captus hiet, pontisne inter iactatus an amnis

ostia sub Tusci? laudas, insane, trilibrem

mullum, in singula quem minuas pulmenta necesse est.
ducit te species, video. quo pertinet ergo

proceros odisse lupos Ρ quia scilicet illis

maiorem natura modum dedit, his breve ponduS.
ieiunus raro stomachus volgaria temnit.

‘ porrectum magno magnum spectare catino

vellem ' ait Harpyiis gula digna rapacibus. at vos ⁴0
praesentes Austri. coquite horum obsonia. quamquam
putet aper rhombusque recens, mala copia quando
aegrum sollicitat stomachum, cum rapula plenus
atque acidas mavolt inulas. necdum omnis abacta
pauperies epulis regum: nam vilibus ovis

nigrisque est oleis hodie locus. haud ita pridem
Galloni praeconis erat acipensere mensa

infamis. quid? tum rhombos minus aequora alebant?
tutus erat rhombus tutoque ciconia nido,

donec vos auctor docuit praetorius. ergo 50
siquis nunc mergos suavis edixerit assos,

parebit pravi docilis Romana iuventus.

sordidus a tenui victu distabit, Ofello

iudice. narn frustra vitium vitaveris illud

si te alio pravum detorseris. Avidienus‚

cui Canis ex vero ductum cognomen adhaeret,
quinquennis oleas est et silvestria corna,

ac nisi mutatum parcit defundere vinum, et

cuius odorem olei nequeas perferre, licebit

ille repotia, natalis aliosve dierum . 6ο

 

