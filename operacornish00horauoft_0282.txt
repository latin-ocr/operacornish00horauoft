2⁶6 Q. ΗΘΜ TI FLACC! [r.

non temere est animus : versus amat, hocstudet unum ς
detrimenta, fugas servorum, incendia ridet;

non fraudem socio puerove incogitat ullam

pupillo ; vivit siliquis et pane secundo ς

militiae quamquam piger et malus, utilis urbi,

si das hoc, parvis quoque rebus magna iuvari.

os tenerum pueri balbumque poeta figurat,

torquet ab obscenis iam nunc sermonibus aurem,

mox etiam pectus praeceptis format amicis,

asperitatis et invidiae corrector et irae,

recte sacta refert, orientia tempora notis 130
instruit exemplis, inopem solatur et aegrum.

castis cum pueris ignara puella mariti

disceret unde preces, vatem ni Musa dedisset?

poscit opem chorus et praesentia numina sentit,
caelestis implorat aquas docta prece blandus,

avertit morbos, metuenda pericula pellit,

impetrat et pacem ct locupletem frugibus annum.
carmine di superi placantur, carmine Manes.
agricolae prisci, sortes parvoque beati,

condita post frumenta levantes tempore sesto 140
corpus et ipsum animum spe finis dura serentem

cum sociis operum pueris et coniuge fida,

Tellurem porco, Silvanum lacte piabant,

floribus et vino Genium memorem brevis aevi.
Fescennina per hunc inventa licentia morem

versibus alternis opprobria rustica fudit,

libertasque recurrentis accepta per annos

lusit amabiliter, donec iam saevus apertam

in rabiem coepit verti iocus et per honestas

ire domos impune minax. doluere cruento 150
dente lacessiti: suit intactis quoque cura

condicione super communi : quin etiam lex

poenaque lata malo quae nollet carmine quemquam

 

