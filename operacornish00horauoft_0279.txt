ι.] EPISTULARUM LIBER II. 263

sed tuus hic populus, sapiens et iustus in uno

te nostris ducibus, te Grais anteferend0‚

cetera nequaquam simili ratione modoque ⁹ 20
aestimat, et nisi quae terris semota suisque
temporibus defuncta videt, fastidit et odit,

sic fautor veterum, ut tabulas peccare vetantis

quas bis quinque viri sanxerunt, foedera regum

vel Gabiis vel cum rigidis aequata Sabinis,

pontificum libros, annosa volumina vatum

dictitet Albano Musas in monte locutas.

si, quia Graiorum sunt antiquissima quaeque

scripta vel optima, Romani pensantur eadem
scriptores trutina, non est quod multa loquamur : 30
nil intra est oleam, nil extra est in nuce duri ;
venimus ad summum fortunae ; pingimus atque
psallimus et luctamur Achivis doctius unctis.

‚si meliora dies, ut vina, poemata reddit,

scire velim, chartis pretium quotus adroget annus.
scriptor abhinc annos centum qui decidit, inter
perfectos veteresque referri debet an inter

vilis atque novos? excludat iurgia finis.

‘ est vetus atque probus centum qui perficit annos.'
quid? qui deperiit minor uno mense vel anno, 40
inter quos referendus erit ? veteresne poetas,

an quos et praesens et postera respuat aetas?

‘ iste quidem veteres inter ponetur honeste,

qui vel mense brevi vel toto est iunior anno.'

utor permiSSO‚ caudaeque pilos ut equinae

paullatim vello et demo unum, demo et item unum,
dum cadat elusus ratione ruentis acervi,

qui redit in fastos et virtutem aestimat annis,
miraturque nihil nisi quod Libitina sacravit.

Ennius et sapiens et sortis ct alter Homerus, 50
ut critici dicunt, leviter curare videtur

