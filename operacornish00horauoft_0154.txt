138

111.

ρ. HORA T! FLA cc!

non Afra avis descendat in ventrem meum,
non attagen lonicus

iucundior quam lecta de pinguissimis
oliva ramis arborum,

aut herba lapathi prata amantis et gravi
malvae salubres corpori,

vel agna sestis caesa Terminalibus,
vel haedus ereptus lupo.

has inter epulas ut iuvat pastas ovis
videre properantis domum,

videre sessos vomerem inversum boves
collo trahentis languido,

positosque vernas, ditis examen domus,
circum renidentis Lares.'

haec ubi locutus fenerator Alfius,
iam iam futurus rusticus,

omnem redegit Idibus pecuniam,
quaerit Kalendis ponere.

ARENTIS olim siquis impia manu
senile guttur fregerit,

edit cicutis alium nocentius.
o dura messorum ilia l

quid hoc veneni saevit in praecordiis?
num viperinus his cruor

incoctus herbis me fefellit, an malas
Canidia tractavit dapes ?

ut Argonautas praeter omnis candidum
Medea mirata est ducem,

ignota tauris illigaturum iuga
perunxit hoc Iasonem ;

70

 

