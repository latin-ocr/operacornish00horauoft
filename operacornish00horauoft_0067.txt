xm]

XII.

CARMINUM LIBER Il. 51

potamus uncti? dissipat Euhius
curas edaces. quis puer ocius
restinguet ardentis Falerni
pocula praetereunte lympha? 20

quis devium scortum eliciet domo
Lyden? eburna dic age cum lyra
maturet, in comptum Lacaenae
more comas religata nodum.

OLIS longa ferae bena Numantiae
nec durum Hannibalem nec Siculum mare
Poeno purpureum sanguine mollibus
aptari citharae modis,

nec saevos Lapithas et nimium mero

Hylaeum, domitosve Herculea manu

Telluris iuvenes, unde periculum
fulgens contremuit domus

Saturni veteris ι tuque pedestribus
dices historiis proelia Caesaris, 10
Maecenas, melius ductaque per vias

regum colla minacium.

me dulcis dominae Musa Licymniae

cantus, me voluit dicere lucidum

fulgentis oeulos et bene mutuis
fidum pectus amoribus;

