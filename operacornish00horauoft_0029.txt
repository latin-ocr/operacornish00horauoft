x] CARMINUM LIBER I. 13

quid sit futurum cras fuge quaerere, et
quem sors dierum cumque dabit lucro
appone, nec dulcis amores
sperne puer neque tu choreas,

donec virenti canities abest
morosa. nunc et campus et areae
lenesque sub noctem susum*
composita repetantur hora, 20

nunc et latentis proditor intimo
gratus pueHae risus ab angulo,
pignusque dereptum lacertis
aut digito male pertinaci.

X. ERCURI, facunde nepos Atlantis,
qui feros cultus hominum recentum
voce formasti catus et decorae
more palaestrae,

te canam, magni Iovis et deorum

nuntium curvaeque lyrae parentem,

callidum quicquid placuit iocoso
condere furto.

te, boves olim nisi reddidisses
per dolum amotas, puerum minaci ιο
voce dum terret, viduus pharetra

risit Apollo.

