EPODON LIBER. 141

exhauriebat ingemens laboribus,
quo posset infossus puer

longo die bis terque mutatae dapis
inemori spectaculo,

cum promineret ore quantum exstant aqua
suspensa mento corpora ; ,

exsucta uti medulla et aridum iecur
amoris esset poculum,

interminato curn semel fixae cibo
intabuissent pupulae. 40

non defuisse masculae libidinis
Ariminensem Foliam

et otiosa credidit Neapolis
et omne vicinum oppidum,

quae sidera excantata voce Thessala
lunamque caelo deripit.

hic inresectum saeva dente livido
Canidia rodens pollicem

quid dixit aut quid tacuit? ‘ o rebus meis
non infideles arbitrae, 50

Nox et Diana quae silentium regis
arcana cum fiunt sacra,

nunc nunc adeste, nunc in hostilis domos
iram atque numen vertite.

formidolosis dum latent silvis ferae
dulci sopore languidae,

senem, quod omnes rideant, adulterum
latrent Suburanae canes

nardo perunctum, quale non perfectius
meae laborarint manus. 60

quid accidit? cur dira barbarae minus
venena Medeae valent?

quibus superbam sugit ulta paelicem,
magni Creontis filiam,

