86

Q. HORA TI FLACCI [XV1.

demersa exitio ; diffidit urbium

portas vir Macedo et subruit aemulos

reges muneribus ; munera navium
saevos illaqueant duces.

crescentem sequitur cura pecuniam
maiorumque sames. iure perhorrui
late conspicuum tollere verticem

Maecenas, equitum decus. 20

quanto quisque sibi plura negaverit,

ab dis plura seret : nil cupientium

nudus castra peto et transfuga divitum
partes linquere gestio,

contemptae dominus splendidior rei

quam si quicquid arat impiger Apulus

occultare meis dicerer horreis, ·
magnas inter opes inops.

purae rivus aquae silvaque iugerum
paucorum et segetis certa fides meae 30
fulgentem imperio fertilis Africae

fallit sorte beatior.

quamquam nec Calabrae mella serunt apes,

nec Laestrygonia Bacchus in amphora

languescit mihi, nec pinguia Gallicis
creseunt vellera pascuis,

importuna tamen pauperies abest,
nec, si plura velim, tu dare deneges.
contracto melius parva cupidine
vectigalia porrigam 40

 

