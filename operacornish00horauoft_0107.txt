XX111.] CARMJle LIBER III. 91

tu spem reducis mentibus anxiis,
viresque et addis cornua pauperi
post te neque iratos trementi
regum apices neque militum arma. 20

te Liber et si laeta aderit Venus
segnesque nodum solvere Gnatiae
vivaeque producent lucernae,
dum rediens fugat astra Phoebus.

XXII. ONTIUM custos nemorumque Virgo,
quae laborantis utero puellas
ter vocata audis adimisque leto,
diva triformis,

imminens villae tua pinus esto,

quam per exactos ego laetus annos

verris obliquum meditantis ictum
sanguine donem.

XXIII. AELO supinas si tuleris manus
nascente luna, rustica Phidyle,
si ture placaris et horna
fruge Lares avidaque porca,

nec pestilentem sentiet Africum

secunda vitis, nec sterilem seges

.. robiginem aut dulces alumni
pomifero grave tempus anno.

