ἀὲ,

lx] SA TIRARUM LIBER l. 185

cum Sagana maiore ululantem. pallor utrasque
fecerat horrendas adspecta. scalpere terram
unguibus et pullam divellere mordicus agnam
coeperunt: eruor in fossam confusus, ut inde

Manis elicerent animas responsa daturas.

lanea et effigies erat, altera cerea ε maior 30
lanea, quae poenis compesceret inferiorem ;

cerea suppliciter stabat servilibus utque

iam peritura modis. Hecaten vocat altera, saevam
altera Tisiphonen. serpentis atque videres

infernas errare canes lunamque rubentem,

ne foret his testis, post magna latere sepulcra.
mentior at siquid, merdis caput inquiner albis
corvorum atque in me veniat mictum atque cacatum
Iulius, et fragilis Pediatia, furque Voranus.

singula quid memorem, quo pacto alterna loquentes 40

ι umbrae cum Sagana resonarint triste et acutum,

utque lupi barbam variae cum dente colubrae
abdiderint furtim terris, et imagine cerea

largior arserit ignis, et ut non testis inultus

horruerim voces Furiarum et sacta duarum ?

nam displosa sonat quantum vesica pepedi

diffissa nate ficus : at illae currere in urbem.

Canidiae dentes, altum Saganae caliendrum

excidere atque herbas atque incantata lacertis

vincula cum magno risuque iocoque videres. 50

IX. IBAM sorte via Sacra, sicut meus est mos,
nescio quid meditans nugarum, totus in illis,
accurrit quidam notus mihi nomine tantum,
arreptaque manu ‘ quid agis, dulcissime rerum Ρ ’
Ῑ3

