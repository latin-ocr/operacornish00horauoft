m] EPISTULARUM LIBER J. 243

VIII. ELSO gaudere et bene rem gerere Albino-
vano

Musa rogata refer, comiti scribaeque‘Neronis.

si quaeret quid agam, dic multa et pulcra minantem

vivere nec recte nee suaviter : haud quia grando

contuderit vitis oleamve momorderit aestus,

nec quia longinquis armentum aegrotet in agris ;

sed quia mente minus validus quam corpore toto

nil audire velim, nil discere, quod levet aegrum 3

fidis offendar medicis, irascar amicis,

cur me funesto properent arcere veterno ; 10

quae nocuere sequar, fugiam quae profore credam ;

Romae Tibur amem ventosus, Tibure Romam.

⁴ post haec, ut valeat, quo pacto rem gerat et se,

ut placeat iuveni percontare utque cohorti.

si dicet ‘recte‚' primum gaudere, subinde

praeceptum auriculis hoc instillare memento z

‘ ut tu fortunam, sic nos te, Celse‚ feremus.’

IX. EPTIMIUS, Claudi, nimirum intellegit unus,

quanti me facias ; nam cum rogat et prece
cogit

scilicet ut tibi se laudare et tradere coner

dignum mente domoque legentis honesta Neronis,

munere cum fungi propioris censet amici,

quid possim videt ac novit me valdius ipso.

multa quidem dixi cur excusatus abirem3

sed timui mea ne finxisse minora putarer,

dissimulator opis propriae, mihi commodus uni.

