V.] SATJRARUM LIBER I. 175

traditum ab antiquis morem servare tuamque,

dum custodis eges vitam famamque tueri

incolumem possum : simul ac duraverit aetas

membra animumque tuum, nabis sine cortice.’ sic me
formabat puerum dictis, et sive iubebat 121
ut facerem quid, ‘habes auctorem quo facias hocz'
unum ex iudicibus selectis obiciebat ;

sive vetabat, ⁶ an hoc inhonestum et inutile factu
necne sit addubites, flagret rumore malo cum

hic atque ille ? ' avidos vicinum sunus ut aegros
exanimat mortisque metu sibi parcere cogit,

sic teneros animos aliena opprobria saepe

absterrent vitiis. ex hoc ego sanus ab illis,

perniciem quaecumque ferunt, mediocribus et quis 130
ignoscas vitiis teneor ; fortassis et istinc

largiter abstulerit longa aetas-3, liber amicus,

- consilium proprium. neque enim, cum lectulus aut me
porticus excepit, desum mihi. ‘rectius hoc est 3

hoc faciens vivam melius ; sic dulcis amicis

occurram. hoc quidam non belle ι numquid ego illi
imprudens olim faciam simile ? ' haec ego mecum
compressis agito labris; ubi quid datur oti,

illudo chartis. hoc est mediocribus illis

ex vitiis unum ε cui si concedere nolis, ¹40
multa poetarum veniet manus, auxilio quae

sit mihi (nam multo plures sumus) ac veluti te

Iudaei cogemus in hane concedere turbam.

V. GRESSUM magna me accepit Aricia Roma
hospitio modico τ rhetor comes Heliodorus,

Graecorum longe doctissimus : inde Forum Appi,

differtum nautis, cauponibus atque malignis.

