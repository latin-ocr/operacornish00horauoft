111.]

111.

CARMJNUM LIBER IV.

te decem tauri totidemque vaccae,

me tener solvet vitulus, relicta

matre qui largis iuvenescit herbis
in mea vota,

fronte curvatos imitatus ignis

tertium lunae referentis ortum,

qua notam duxit niveus videri,
cetera fulvus.

QUEM tu, Melpomene, semel

nascentem placido lumine videris,
illum non labor Isthmius
clarabit pugilem, non equus impiger

curru ducet Achaico

victorem, neque res bellica Deliis
ornatum soliis ducem,

quod regum tumidas contuderit minas,

ostendet Capitolio :

sed quae Tibur aquae fertile praefluunt
et spissae nemorum comae

fingent Aeolio carmine nobilem.

Romae principis urbium
dignatur suboles inter amabilis
vatum ponere me choros,
et iam dente minus mordeor invido.

107

60

10

