xv. ] CARMJNUM LIBER JJ. 55

absumet heres Caecuba dignior
servata centum clavibus, et mero
¹ tinguet pavimentum superbo,
pontificum potiore cenis·

XV. v AM pauca aratro iugera regiae
moles relinquent 3 undique latius
¹ extenta visentur Lucrino

stagna lacu, platanusque caelebs

evincet ulmos ; tum violaria et
myrtus et omnis copia narium
spargent olivetis odorem
fertilibus domino priori ς

tum spissa ramis laurea fervidos
excludet ictus. non ita Romuli 10
praescriptum et intonsi Catonis
auspiciis veterumque norma.

privatus illis census erat brevis,

commune magnum : nulla decempedis
metata privatis opacam

porticus excipiebat Arcton,

nec fortuitum spernere caespitem
leges sinebant, oppida publico
sumptu iubentes et deorum
templa novo decorare saxo. 20

