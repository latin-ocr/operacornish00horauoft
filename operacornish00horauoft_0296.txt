280 Q. HORA TI FLA CCI

scis simulare: quid hoc, si fractis enatat exspes 20
navibus, aere dato qui pingitur? amphora coepit
institui: currente rota cur urceus exit?

denique sit quidvis simplex dumtaxat et unum.
maxima pars vatum, pater et iuvenes patre digni,
decipimur specie recti: brevis esse laboro,

obscurus fio ; sectantem levia nervi

deficiunt animique ; professus grandia turget ;

serpit humi tutus nimium timidusque procellae ς

qui variare cupit rem prodigialiter unam,

delphinum silvis adpingit, fluctibus aprum. 30
in vitium ducit culpae suga, si caret arte.
Aemilium circa ludum faber unus et unguis
exprimet et mollis imitabitur aere capillos,
infelix operis summa, quia ponere totum

nesciet. hunc ego me, siquid componere curem,
non magis esse velim quam naso vivere pravo,
spectandum nigris oculis nigroque capillo.

sumite materiam vestris, qui scribitis, aequam
viribus, et versate diu, quid serre recusent,

quid valeant umeri, cui lecta potenter erit res, 40
nec facundia deseret hunc nec lucidus ordo.

ordinis haec virtus erit et venus, aut ego fallor,

ut iam nune dicat iam nunc debentia dici,

pleraque differat et praesens in tempus omittat.

in verbis etiam tenuis cautusque serendis,

hoc amet, hoc spernat promissi carminis auctor.
dixeris egregie, notum si callida verbum

reddiderit iunctura novum. si forte necesse est
indiciis monstrare recentibus abdita rerum,

fingere cinctutis non exaudita Cethegis 50
continget, dabiturque lieentia sumpta pudenter ;

et nova fictaque nuper habebunt verba fidem, si
Graeco fonte cadent, parce detorta. quid autem

