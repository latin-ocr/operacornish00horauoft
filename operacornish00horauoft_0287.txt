11.] EPISTULARUM LIBER II. 271

ille ferat pretium poenae securus, opinor.

prudens emisti vitiosum ; dicta tibi est lex ε

insequeris tamen hunc et lite moraris iniqua..

dixi me pigrum proficiscenti tibi, dixi 20
talibus officiis prope mancum, ne mea saevus

iurgares ad te quod epistula nulla rediret.

quid tum profeci, mecum facientia iura

si tamen attemptas? quereris super hoc etiam, quod
exspectata tibi non mittam carmina mendax.

Luculli miles collecta viatica multis

aerumnis, lassus dum noctu stertit, ad assem
perdiderat : post hoc vemens lupus, et sibi et hosti
iratus pariter, ieiunis dentibus acer,

praesidium regale loco deiecit, ut aiunt, 30
summe munito et multarum divite rerum.

clarus ob id sactum donis ornatur honestis,

' accipit et bis dena super sestertia nummum.

sorte sub hoc tempus castellum evertere praetor

nescio quod cupiens hortari coepit eundem

verbis, quae timido quoque possent addere mentem :

‘ i, bone, quo virtus tua te vocat, i pede fausto,
grandia laturus meritorum praemia. quid stas?’

post haec ille catus, quantumvis rusticus, ‘ibit,

ibit eo quo vis qui zonam perdidit’ inquit. 40
Romae nutriri mihi contigit atque doceri

iratus Grais quantum nocuisset Achilles.

adiecere bonae paulo plus artis Athenae,

scilicet ut possem curvo dignoscere rectum,

atque inter silvas Academi quaerere verum.

dura sed emovere loco me tempora grato,

civilisque rudem belli tulit aestus in arma

Caesaris Augusti non responsura lacertis.

unde simui primum me dimisere Philippi,

decisis humilem pennis inopemque paterni 50

