260 Q. ΗΘΚΛ TI FLACCI [xix.

nec socerum quaerit quem versibus oblinat atris, 30
nec sponsae laqueum famoso- carmine nectit.

hunc ego, non alio dictum prius ore, Latinus

volgavi fidicen ς iuvat inmemorata ferentem

ingenuis oculisque legi manibusque teneri.

scire velis, mea cur ingratus opuscula lector

laudet ametque domi, premat extra limen iniquus z
non ego ventosae plebis suffragia venor

impensis cenarum et tritae munere vestis,

non ego, nobilium scriptorum auditor et ultor,
grammaticas ambire tribus et pulpita dignor. ⁴0
hinc illae lacrimae. ‘spissis indigna theatris

scripta pudet recitare et nugis addere pondus’

si dixi, ‘ rides ' ait ‘ et Iovis auribus ista.

servas : fidis enim manare poetica mella

te solum, tibi pulcher! ad haec ego naribus uti
formido et, luctantis acuto ne secer ungui,

‘displicet iste locus ‘ clamo et diludia posco.

ludus enim genuit trepidum certamen et iram,

ira truces inimicitias et funebre bellum.

XX. ERTUMNUM Ianumque, liber, spectare
videris,

scilicet ut prostes Sosiorum pumice mundus.

odisti clavis et grata sigilla pudico,

paucis ostendi gemis et eommunia laudas,

non ita nutritus. suge quo descendere gestis ε

non erit emisso reditus tibi. ‘ quid miser egi?

quid volui Ρ ’ dices ubi quis te laeserit ς et scis

in breve te cogi cum plenus languet amator.

quodsi nou odio peccantis desipit augur,

carus eris Romae donec te deserat aetas: xo

