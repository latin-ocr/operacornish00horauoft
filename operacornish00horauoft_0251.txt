nn] EPISTULARUM LIBER l. 235

111. ULI Flore, quibus terramm militet oris
Claudius Augusti privignus, scire laboro.

Thracane vos Hebrusque nivali compede vinctus,

an freta vicinas inter currentia turris,

an pingues Asiae campi collesque morantur?

quid studiosa cohors operum struit? hoc quoque curO.

quis sibi res gestas Augusti scribere sumit?

bella quis et paces longum diffundit in aevum Ρ

quid Titius, Romana brevi venturus in ora ?

Pindarici fontis qui non expalluit haustus, 10

fastidire lacus et rivos ausus apertos.

ut valet? ut meminit nostri? fidibusne Latinis

Thebanos aptare modos studet auspice Musa,

‘an tragica desaevit et ampullatur in arte Ρ

quid mihi Celsus agit? monitus multumque monendus,

privatas ut quaerat opes et tangere vitet

scripta Palatinus quaecumque recepit Apollo ;

ne, si sorte suas repetitum venerit olim

grex avium plumas, moveat cornicula risum

furtivis nudata coloribus. ipse quid audes ? 20

quae circumvolitas agilis thyma? non tibi parvum

ingenium, non incultum est et turpiter hirtum ι

seu linguam causis acuis, seu civica iura

respondere paras ; seu condis amabile carmen,

prima seres hederae victricis praemia. quodsi

frigida curarum fomenta relinquere posses,

quo te caelestis sapientia (luceret, ires.

hoc opus, hoe studium parvi properemus et ampli,

§i patriae volumus, si nobis vivere cari.

debes hoc etiam rescribere, sit tibi curae 30

quantae conveniat Munatius, an male sarta

