286 Q. ΗΘΚΛ TI FLACCI

spectator functusque sacris et potus et eidex.
verum ita iisores, ita commendare dicaces
conveniet Satyros, ita vertere, seria ludo,

ne quicumque deus, quicumque adhibebitur heros,
regali conspectus in auro nuper et ostro,

migret in obscuras humili sermone tabernas,

aut, dum vitat humum, nubis et inania captet. 230
effutire levis indigna Tragoedia versus,

ut sestis matrona moveri iussa diebus,

intererit Satyris paulum pudibunda protervis.

non ego inornata ct dominantia nomina solum
verbaque, Pisones, satyrorum scriptor amabo,

nec sic enitar tragico differre colori,

ut nihil intersit Davusne loquatur et audax
Pythias emuncto lucrata Simone talentum,

an custos famulusque dei Silenus alumni.

ex noto fictum carmen sequar, ut sibi quivis 240
speret idern, sudet multum frustraque laboret
ausus idem : tantum series iuncturaque pollet,
tantum de medio sumptis accedit honoris.

silvis deducti caveant me iudice Fauni

ne velut innati triviis ac paene forenses

aut nimium teneris iuvenentur versibus umquam
aut immunda crepent ignominiosaque dicta ε
offenduntur enim quibus est equus et pater et reS,
nec, siquid fricti ciceris probat et nucis emptor,
aequis accipiunt animis donantve corona. 250
syllaba longa brevi subiecta vocatur iambuS‚

pes citus ; uncle etiam trimetris accrescere iussit
nomen iambeis, cum senos redderet ictus

primus ad extremum similis sibi ε non ita pridem,
tardior ut paullo graviorque veniret ad auris,
spondeos stabilis in iura paterna recepit
commodus et panem, non ut de sede secunda

 

