tv.] EPODON LIBER.

hoc delibutis ulta donis paelicem
serpente fugit alite.

nec tantus umquam siderum insedit vapor
siticulosae Apuliae

nec munus umeris efficacis Herculis
inarsit aestuosius.

at siquid umquam tale concupiveris,
iocose Maecenas, precor

manum puella savio opponat tuo,

extrema et in sponda cubet.

IV. LUPIS et agnis quanta sortito obtigit
tecum mihi discordia est,

Hibericis peruste funibus latus
et crura dura compede.

licet superbus ambules pecunia,
fortuna non mutat genus.

videsne, Sacram metiente te viam
cum bis trium ulnarum toga,

ut ora vertat huc et hue euntium
liberrima indignatio ?

‘ sectus flagellis hie triunwiralibus
praeconis ad fastidium

arat Falemi mille fundi iugera,
et Appiam mannis terit,

sedilibusque magnus in primis eques
Othone contempto sedet.

quid attinet tot ora navium gravi
rostrata duci pondere

contra latrones atquc servilem inanum,
hoc, hoc tribuno militum ?’

139

20

10

20

