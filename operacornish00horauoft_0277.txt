xx] EPISTULARUM LIBER I. 261

contrectatus ubi manibus sordescere volgi

coeperis, aut tineas pasces taciturnus inertis

aut fugies Uticam aut vinctus mitteris Ilerdam.
ridebit monitor non exauditus, ut ille

qui male parentem in rupis protrusit asellum

iratus τ quis enim invitum servare laboret ?

hoc quoque te manet, ut pueros elementa docentem
occupet extremis in vicis balba senectus.

eum tibi sol tepidus pluris admoverit auris,

me libertino natum patre et in tenui re 20
maiores pennas nido extendisse loqueris,

ut quantum generi demas, virtutibus addas 3

me primis Urbis belli placuisse domique ;

corporis exigui, praecanum, solibus aptum,

irasci celerem, tamen ut placabilis essem.

forte meum siquis te percontabitur aevum,

¹me quater undenos sciat implevisse Decembris,
collegam Lepidum quo duxit Lollius anno.

