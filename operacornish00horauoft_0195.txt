VL] SA TIRARUM LIBER I. 179

VI. ΟΝ quia, Maecenas, Lydorum quicquid
Etruscos

incoluit finis, nemo generosior est te,

nec quod avus tibi maternus fuit atque paternus

olim qui magnis legionibus imperitarent,

ut plerique solent, naso suspendis adunco

ignotos, ut me libertino patre natum.

cum referre negas quali sit quisque parente

natus, dum ingenuus, persuades hoc tibi vere,

ante potestatem Tulli atque ignobile regnum

multos saepe viros nullis maioribus ortos 10

et vixisse probos, amplis et honoribus auctos :

contra Laevinum, Valeri genus, unde Superbus

Tarquinius regno pulsus sugit, unius assis

’ non umquam pretio pluris licuisse, notante

iudice, quo nosti, populo, qui stultus honores

saepe dat indignis et famae servit ineptus,

qui stupet in titulis et imaginibus. quid oportet

nos facere a volgo longe longeque remotos ?

namque esto, populus Laevino mallet honorem

quam Decio mandare novo, censorque moveret ευ

Appius, ingenuo si non essem patre natus ε

vel merito, quoniam in propria non pelle quiessem.

sed fulgente trahit constrictos Gloria curru

non minus ignotos generosis. quo tibi, Tilli,

sumere depositum clavum fierique tribuno ?

invidia accrevit, privato quae minor esset.

nam ut quisque insanus nigris medium impediit crus

pellibus et latum demisit pectore clavum,

audit continuo ‘ quis homo hic aut quo patre natus ? ²

ut siqui aegrotet quo morbo Barrus, haberi 30

ut cupiat formosus, eat quacumque, puellis

