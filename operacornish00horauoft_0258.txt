242 Q. HORA TI FLACCI [vu.

vilia vendentem tunicato scruta popello

occupat et salvere iubet prior. ille Philippo

’ excusare laborem et mercennaria vincla,

quod non mane domum venisset, denique quod non
providisset eum. ‘sic ignovisse putato

me tibi, si cenas hodie mecum.’ ⁸ ut libet.’ ⁶ ergo ⁷0
post nonam venies : nunc i, rem strenuus auge.'

ut ventum ad cenam est, dicenda tacenda locutus
tandem dormitum dimittitur. hie ubi saepe

occultum visus decurrere piscis ad hamum,

mane cliens et iam certus conviva, iubetur

rura suburbana indictis comes ire Latinis.

inpositus mannis armm caelumque Sabinum

non cessat laudare. videt ridetque Philippus,

et sibi dum requiem, dum risus undique quaerit,

dum septem donat sestertia, mutua septem 80
promittit, persuadet uti mercetur agellum.

mercatur. ne te longis ambagibus ultra

quarn satis est morer, ex nitido fit rusticus atque
sulcos et vineta crepat mera, praeparat ulmos,
immoritur studiis et amore senescit habendi.

verum ubi oves furto, morbo periere capellae,

spem mentita seges, bos est enectus arando,

offensus damnis media de nocte caballum

arripit iratusque Philippi tendit ad aedis.

quem simul adspexit scabrum intonsumque Philippus,
‘ durus ' ait, ‘ Voltei‚ nimis attentusque videris 91
esse mihi.' ‘ pol me miserum, patrone, vocares,

si velles ' inquit ‘ verum mihi ponere nomen.

quod te per Genium dextramque deosque Penatis
obsecro et obtestor, vitae me redde priori.'

qui semel adspexit quantum dimissa petitis

praestent, mature redeat repetatque relicta.

metiri se quemque suo modulo ac pede verum est.

⁷1

Η

