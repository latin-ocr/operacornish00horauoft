1.

EPODON

LIBER.

BIS Liburnis inter alta navium,
amice, propugnacula,

paratus omne Caesaris periculum
subire, Maecenas, tuo.

quid nos, quibus te vita si superstite
iucunda, si eontra, gravis?

utrumne iussi persequemur otium,
non dulce, ni tecum simul,

an hunc laborem mente laturi, decet
qua ferre non mollis viros?

feremus et te vel per Alpium iuga
inhospitalem et Caucasum,

vel occidentis usque ad ultimum sinum
forti sequemur pectore.

roges tuum labore quid iuvem meo
imbellis ac firmus parum?

comes minore sum futurus in metu,
qui maior absentis habet 3

ut adsidens {inplumibus pullis avis
serpentium adlapsus timet

magis relictis, non, ut adsit, auxili
latura plus praesentibus.

10

20

