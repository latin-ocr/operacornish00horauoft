1.] SATJRARUM LIBER l. 161

ut tibi si sit opus liquidi non amplius urna

vel cyatho, et dicas : ‘magno de flumine malim

quam ex hoc fonticulo tantundem sumere.' eo fit,
plenior ut siquos delectet copia iusto,

cum ripa simul avolsos serat Aufidus acer.

at qui tantuli eget quanto est opuS‚ is neque limo
turbatam haurit aquam neque vitam amittit in undis. 60
at bona pars hominum decepta cupidine falso

‘ nil satis est’ inquit, ‘ quia tanti quantum habeas sis.'
quid facias illi ? iubeas miserum esse, libenter
quatenus id sacit : ut quidam memoratur Athenis
sordidus ac dives, populi contemnere voces

sic solitus: ‘populus me sibilat 3 at mihi plaudo

ipse domi, simul ac nummos contemplor in arca.’
Tantalus a labris sitiens fugientia captat

, flumina. quid rides? mutato nornine de te

sabula narratur : congestis undique saccis 70
indormis inhians et tamquam parcere sacris

cogeris aut pictis tamquam gaudere tabellis.

nescis quo valeat nummus, quem praebeat usum ?
panis ematur, holus, vini sextarius, adde

quis humana sibi doleat natura negatis,

an vigilare metu exanimem, noctesque diesque
formidare malos sureS, incendia, servos,

ne te compilent fugientes, hoc iuvat? horum

semper ego optarim pauperrimus esse bonorum.

at si condoluit temptatum frigore corpus, 80
aut alius casus lecto te adfixit, habes qui

adsideat, fomenta paret, med'cum roget, ut te
suscitet ac natis reddat carisque propinquis ?

non uxor salvum te volt, non filius ; omncs

vicini oderunt, noti, pueri atque puellae.

miraris, cum tu argento post omnia ponas,

si nemo praestet quein non mercaris amorem?

