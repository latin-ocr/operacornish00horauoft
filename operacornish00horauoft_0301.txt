DE ARTE POE TICA.

fabula, quae posci volt et spectata reponi ;
nec deus intersit nisi dignus vindice nodus
inciderit ς nec quarta loqui persona laboret.
actoris partis chorus officiumque virile
defendat, neu quid medios intercinat actus
quod non proposito conducat et haereat apte.
ille bonis faveatque et consilietur amice

et regat iratos et amet peccare timentis,

ille dapes laudet mensae brevis, ille salubrem
iustitiam legesque et apertis otia portis,

ille tegat commissa, deosque precetur et oret
ut redeat miseris, abeat fortuna superbis.
tibia non ut nunc orichalco vincta tubaeque
aemula, sed tenuis simplexque foramine pauco
adspirare et adesse choris erat utilis atque
nondum spissa nimis conplere sedilia flatu :

- quo sane populus numerabilis, utpote parvus,
et frugi castusque verecundusque coibat.
postquam coepit agros extendere victor et urbes
latior amplecti miuus, vinoque diurno
placari Genius festis impune diebus,

accessit numerisque modisque licentia maior.
indoctus quid enim saperet liberque laborum
rusticus urbano confusus, turpis honesto ?

sic priscae motumque et luxuriem addidit arti
tibicen, traxitque vagus per pulpita vestem ς
sic etiam fidibus voces crevere severis,

et tulit eloquium insolitum facundia praeceps,
utiliumque sagax rerum et divina futuri
sortilegis non discrepuit sententia Delphis.
carmine qui tragico vilem certavit ob hircum,
mox etiam agrestis Satyros nudavit, ct asper
ineolumi gravitate iocum temptavit, eo quod
illecebriS crat et grata novitate morandus

285

190

200

210

220

