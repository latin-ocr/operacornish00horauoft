x.] SATJRARUM LIBER I. 191

vellicet absentem Demetrius, aut quod ineptus
Fannius Hermogenis laedat conviva Tigelli ?

Plotius et Varius, Maecenas Vergiliusque,

Valgius et probet haec Octavius, optimus atquc 90
Fuscus, et haec utinam Viscorum laudet uterque.
ambitione relegata te dicere possum, V

Pollio, te, Messalla, tuo cum fratre, simulque

vos, Bibule et Servi, simul his te, candide Furni,
compluris alios, doctos ego quos et amicos

prudens praetereo : quibus haec, sunt qualiacumque,
arridere velim, doliturus si placeant spe

deterius nostra. Demetri, teque, Tigelli,
discipularum inter iubeo plorare cathedras.

i, puer, atque meo citus haec subscribe libello. 100

