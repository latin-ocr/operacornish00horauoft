xv1.] EPISTULARUM LIBER J. 251

aiebat ‘ si qui comedunt bona, cum sit obeso 40
nil melius turdo, nil volva pulchrius ampla.'

nimirum hic ego sum. nam tuta et parvola laudo,
cum res deficiunt, satis inter vilia sortis ε

verum ubi quid melius contingit et unctius, idem

vos sapere et solos aio bene vivere, quorum
conspicitur nitidis fundata pecunia villis.

XVI. E perconteris fundus meus, optime Quincti,

arvo pascat erum an bacis opulentet
olivae, ‘

pomisne an pratis an amicta vitibus ulmo,

scribetur tibi forma loquaciter et situs agri.

continui montes, ni dissocientur opaca

, valle, sed ut veniens dextrum latus aspiciat sol,

laevum discedens curru fugiente> vaporet.

temperiem laudes. quid, si rubicunda benigni

corna vepres et pruna serant? si quercus et ilex

multa fruge pecus, multa dominum iuvet umbra? 10

dicas adductum propius frondere Tarentum.

sons etiam rivo dare nomen idoneus, ut nec

frigidior Thracam nec purior ambiat Hebrus,

infirmo capiti fluit utilis, utilis alvo.

hae latebrae dulces, etiam, si credis, amoenae,

incolumem tibi me praestant Septembribus horis.

tu recte vivis si curas esse quod audis.

iactamus iam pridem omnis te Roma beatum :

sed vereor ne cui de te plus quam tibi credas,

neve putes alium sapiente bonoque beatum, 20

neu, si te populus sanum recteque valentem

dictitet, occultam febrem sub tempus edendi

dissimules, donec manibus tremor ineidat unctis.

