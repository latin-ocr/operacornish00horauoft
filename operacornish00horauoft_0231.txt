v1.] SA TJRARUM LIBER Η. 215

oppositis umeris ; aurem substringe loquaci.
importunus amat laudari ε donec ‘ ohe iam !'

ad caelum manibus sublatis dixerit, urgue ;
crescentem tumidis infla sermonibus utrem.

cum te servitio longo curaque levarit,

et certum vigilans, ‘ Quartae sit partis Ulixes ’ 100
‘audieris ' heres : ‘ ergo nunc Dama sodalis

nusquam est? unde mihi tam fortem tamque fidelem Ρ ’
sparge subinde et si paullum potes illacrimare; est
gaudia prodentem voltum celare. sepulcrum
permissum arbitrio sine sordibus exstrue: funus
egregie factum laudet vicinia. siquis

sorte coheredum senior male tussiet, huie tu

dic, ex parte tua seu fundi sive domus sit

emptor, gaudentem nummo te addicere. sed me
imperiosa trahit Proserpina: vive valeque. 110

VI. OC erat in votis : modus agri non ita magnus,
hortus ubi et tecto vicinus iugis aquae fons

et paullum silvae super his foret. auctius atque

di melius fecere. bene est. nil amplius oro,

Maia nate, nisi ut propria haee mihi munera faxis.

si neque maiorem feci ratione mala rem,

nec sum facturus vitio culpave minorem,

si veneror stultus nihil horum, ‘ o si angulus ille

proximus accedat, qui nunc denormat agellum !

ο si urnam argenti sors quae mihi monstret, ut illi, 10

thesauro invento qui mercennarius agrum

illum ipsum mercatus aravit, dives amico

Hercule 1 ' si quod adest gratum iuvat, hac prece te or0‚

pingue pecus domino facias et cetera praeter

ingenium, utque soles custos mihi maximus adsis.

