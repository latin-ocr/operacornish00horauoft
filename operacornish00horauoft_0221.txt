ιη] SA TIRARUM LIBER ΙΙ. 205

rem imperito ; ac si cui videor non iustus, inulto
dicere quod sentit permitto.' maxime regum, 190
di tibi dent capta classem deducere Troia„

ergo consulere et mox respondere licebit ?

v ‘ consule.' cur Aiax, heros ab Achille secundus,

putescit, totiens servatis clarus Achivis,

gaudeat ut populus Priami Priamusque inhumato,

per quem tot iuvenes patrio caruere sepulcro ?

⁶ mille ovium insanus morti dedit, inclitum Ulixen

et Menelaum una mecum se occidere clamans.'

tu cum pro vitula statuis dulcem Aulide natam

ante aras spargisque mola caput, improbe, salsa, 200

rectum animi servas? quorsum Ρ, insanus quid enim
Aiax

fecit cum stravit ferro pecus ? abstinuit vim

Ι uxore et gnato : mala multa precatus Atridis

non ille aut Teucrum aut ipsum violavit Ulixen.

‘ verum ego, ut haerentis adverso litore navis

eriperem, prudens placavi sanguine divos)

nempe tuo, furiose. ‘ me0, scd non furiosus. ’—

qui species alias veri scelerisque tumultu

permixtas capiet, commotus habebitur, atque

stultitiane erret nihilum distabit an ira. 210

Aiax cum immeritos occidit desipit agnos ε

cum prudens scelus ob titulos admittis inanis,

stas animo, et purum est vitio tibi cum tumidum est
cor?

siquis lectica nitidam gestare amet agnam,

huic vestem, ut gnatae, paret ancillas, paret aurum,

Rufam aut Posillam appellet sortique marito

destinet uxorem, interdicto huic omne adimat ius

praetor, et ad sanos abeat tutela propinquos.

quid? siquis gnatam pro muta devovet agna,

integer est animi ? ne dixeris. crgo ubi prava 220

