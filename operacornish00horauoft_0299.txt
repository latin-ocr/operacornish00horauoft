DE ARTE POETICA. 283

iura neget sibi nata, nihil non adroget armis.

sit Medea ferox invictaque, flebilis Ino,

perfidus Ixion, Io vaga, tristis Orestes.

siquid inexpertum scaenae committis et audes
personam formare novam, servetur ad imum

qualis ab incepto processerit et sibi constet.

difficile est proprie communia dicere ς tuque

rectius Iliacum carmen deducis in actus,

quam si proferres ignota indictaque primus. 130
publica materies privati iuris erit, si

non circa vilem patulumque moraberis orbem,

nec verbum verbo curabis reddere fidus

interpres, nec desilies imitator in artum,

unde pedem proferre pudor vetet aut operis leX.

nec sic incipies ut scriptor cyclicus olim,

‘fortunam Priami cantabo et nobile bellum.’
'quid dignum tanto seret hic promissor hiatu?
parturient montes, nascetur ridiculus mus.

quanto rectius hic qui nil molitur inepte τ 140
‘dic mihi, Musa, virum, captae post tempora Troiae
qui mores hominum multorum vidit et urbes.'

non fumum ex fulgore, sed ex sumo dare lucem
cogitat, ut speciosa dehinc miracula promat,
Antiphaten Scyllamque et cum Cyclope Charybdin.
nec reditum Diomedis ab interitu Meleagri,

nec gemino bellum Troianum orditur ab ovo :
semper ad eventum festinat et in medias res

non secus ae notas auditorem rapit, et quae

desperat tractata nitescere posse relinquit, 150
atque ita mentitur, sic veris salsa remiscet,

primo ne medium, medio ne discrepet imum.

tu quid ego ct populus mecum desideret audi :

si plausoris eges aulaea manentis et usque

sessuri, donec cantor ⁴ vos plaudite ' dicat,

