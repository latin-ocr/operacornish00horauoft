 

vn. Ι SA T IRAR UM LIBER II. 219

VII. ‘ AMDUDUM ausculto et cupiens tibi dicere
servus

pauca reformido.' Davusne? ‘ita‚ Davus, amicum

mancipium domino et frugi quod sit satis, hoc est,

ut vitale putes.' age, libertate Decembri,

quando ita maiores voluerunt, utere ; narra.

‘ pars hominum vitiis gaudet constanter et urguet

propositum ; pars multa natat, modo recta capessens,

interdum pravis obnoxia. saepe notatus

cum tribus anellis, modo laeva Priscus inani,

vixit inaequalis, clavum ut mutaret in horas, 10

aedibus ex magnis subito se conderet unde

mundior exiret vix libertinus honeste,

iam moechus Romae, iam mallet doctus Athenis

vivere, Vertumnis, quotquot sunt, natus iniquis.

scurra Volanerius‚ postquam illi iusta cheragra

contudit articulos, qui pro se tolleret atque

mitteretssin phimum talos, mercede diurna

conductum pavit ; quanto constantior isdem

in vitiis, tanto levius miser ac prior ille

qui iam contento, iam laxo fune laborat.’ 20

non dices hodie quorsum haec tam putida tendant,

furcifer? ‘ ad te, inquam.’ quo pacm, pessime? ‘laudas

fortunam et mores antiquae plebis ; et idem,

siquis ad illa deus subito te agat, usque recuses,

aut quia non sentis quod clamas rectius esse,

aut quia non firmus rectum defendis, et haeres

nequiquam caeno cupiens evellere plantam.

Romae rus optas, absentem rusticus urbem

tollis ad astra levis. si nusquam es forte vocatus

ad cenam, laudas securum holus ac, velut usquam 30

