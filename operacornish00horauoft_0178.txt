162 Q. H ORA Τ I FLA C CI [1.

at si cognatos nullo natura labore

quos tibi dat retinere velis servareque amicos,

infelix operam perdas, ut siquis asellum 90
in Campo doceat parentem currere frenis?

denique sit finis quaerendi, cumque habeas pluS,
pauperiem metuas minus, et finire laborem

incipias parto quod avebas ; ne facias quod

Ummidius quidam. non longa est sabula. dives

ut metiretur nummos, ita sordidus ut se

non umquam servo melius vestiret, ad usque
supremum tempus ne se penuria victus

opprimeret metuebat. at hunc liberta securi

divisit medium, fortissima Tyndaridarum. 100
⁴ quid mi igitur suades? ut vivam Naevius aut sic

ut Nomentanus ?’ pergis pugnantia secum

frontibus adversis componere: non ego, avarum

cum veto te fieri, vappam iubeo ac nebulonem.

cst inter Tanain quiddam socerumque viselli ε

est modus in rebus, sunt certi denique fines,

quos ultra citraque nequit consistere rectum.

illuc unde abii redeo, †qui nemo, ut avarus,

se probet ac potius laudet diversa sequentis,

quodque aliena capella gerat distentius uber, no
tabescat, neque se maiori pauperiorum

turbae comparet, hunc atque hunc superare laboret,
sic festinanti semper locupletior obstet,

ut, cum carceribus missos rapit ungula currus,

instat equis auriga suos vincentibus, illum

praeteritum temnens extremos inter euntem.

inde fit ut raro, qui se vixisse beatum

dicat et exacto contentus tempore vita

cedat uti conviva satur, reperire queamuS.

iarn satis est. ne me Crispini scrinia lippi τωο
compilasse putes, verbum non amplius addam.

