230 Q. HORATI FLACCI

et mihi res, non me rebus subiungere conor.
ut nox longa quibus mentitur amica, diesque
longa videtur opus debentibus, ut piger annus
pupillis quos dura premit custodia' matrum,

sic mihi tarda fluunt ingrataque tempora, quae spem

consiliumque morantur agendi naviter id quod
aeque pauperibus prodest, locupletibus aeque,
aeque neglectum pueris senibusque nocebit.
restat ut his ego me ipse regam solerque elementis.
non possis oculo quantum contendere Lynceus,
non tamen idcirco contemnas lippus inungui 3
nec, quia desperes invicti membra Glyconis,
nodosa corpus nolis prohibere cheragra.

est quadam prodire tenus, si non datur ultra.
fervet avaritia miseroque cupidine pectus :

sunt verba et voces quibus hune lenire dolorem
possis et magnam morbi deponere partem.
laudis amore tumes : sunt certa piacula quae te
ter pure lecto poterunt recreare libello.

inwidus, iracundus, iners, vinosus, amator,

nemo adeo ferus est ut non mitescere possit,

si modo culturae patientem commodet aurem.
virtus est vitium sugere, et sapientia prima
stultitia caruisse. vides, quae maxima credis
esse mala, exiguum censum turpemque repulsam,
quanto devites animi capitisque labore ;

impiger extremos curris mercator ad Indos,

per mare pauperiem fugiens, per saxa, per ignis :
ne cures ea, quae stulte miraris et optas,

discere et audire et meliori credere non vis ?

quis circum pagos et circum compita pugnax
magna coronari contemnat Olympia, cui speS,
cui sit condicio dulcis sine pulvere palmae?
vilius argentum est auro, virtutibus aurum.

20

30

40

5ο

‘²⁹²5'st ffl..2.„„

..-υ

