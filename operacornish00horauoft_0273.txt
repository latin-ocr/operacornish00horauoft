XV111.] EPISTULARUM LIBER I.

conticuit lyra. fraternis cessisse putatur
moribus Amphion τ tu cede potentis amici
lenibus imperiis, quotiensque educet in agros
Aetolis onerata plagis iumenta canesque,
surge et inhumanae senium depone Camenae,
cenes ut pariter pulmenta laboribus empta ς
Romanis sollemne viris opus, utile famae
vitaeque et membris, praesertim cum valeas et
vel cursu superare canem vel viribus aprum
possis. adde virilia quod speciosius arma
non est qui tractet : scis quo clamore coronae
proelia sustineas campestria ; denique saevam
militiam puer et Cantabrica bella tulisti

sub duce, qui templis Parthorum signa refigit
nunc, et siquid abest Italis adiudicat armis.
⁴ac ne te retrahas et inexcusabilis absis,
quamvis nil extra numerum fecisse modumque
curas, interdum nugaris rure paterno z
partitur lintris exercitus ; Actia pugna

te duce per pueros hostili more refertur ;
adversarius cst frater, lacus Hadria, donec
alterutrum velox Victoria fronde coronet.
consentire suis studiis qui crediderit te,

fautor utroque tuum laudabit pollice ludum.
protinus ut moneam, siquid monitoris eges tu,
quid de quoque viro et cui dicas saepe videto.
percontatorem fugito : nam garrulus idem est,
nec retinent patulae commissa fideliter aures,

et semel emissum volat irrevocabile verbum.
non ancilla tuum iecur ulceret ulla puerve
intra marmoreum venerandi limen amici ;

ne dominus pueri pulcri caraeve puellae
munere te parvo beet aut incommodus angat.

257

50

60

70

qualem commendes etiam atque etiam adspice, ne mox

