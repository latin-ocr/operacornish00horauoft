DE ARTE POETICA. 291

dictus ob hoc lenire tigris rabidosque leones.
dictus et Amphion, Thebanae conditor urbis,
saxa movere sono testudinis et prece blanda
ducere quo vellet. fuit haec sapientia quondam,
publica privatis secernere, saera profanis,
concubitu prohibere vago, dare iura maritis,
oppida moliri, leges incidere ligno.

sic honor et nomen divinis vatibus atque 400
carminibus venit. post hos insignis Homerus
Tyrtaeusque mares animos in Martia bella
versibus exacuit : dictae per carmina sortes,

et vitae monstrata via est, et gratia regum

Pieriis temptata modis, ludusque repertus

et longorum operum finis ; ne sorte pudori

sit tibi Musa lyrae sollers et cantor Apollo.
natura fieret laudabile carmen an arte,
.quaesitum est. ego nec studium sine divite vena,
nec rude quid possit video ingenium : alterius sic 410
altera poscit opem res et coniurat amice.

qui studet optatam cursu contingere metam,
multa tulit fecitque puer, sudavit et alsit,
abstinuit venere et vino ; qui Pythia cantat
tibicen, didicit prius extimuitque magistrum.

nec satis est dixisse ‘ ego mira poemata pango ε
occupet extremum scabies : mihi turpe relinqui,
et quod non didici sane nescire fateri.’

ut praem, ad merces turbam qui cogit emendas,
assentatores iubet ad lucrum ire poeta. 4²0
dives agris, dives positis in fenore nummis.

si vero est, unctum qui recte ponere possit

et spondere levi pro paupere et eripere atris
litibus implicitum, mirabor si sciet inter

noscere mendacem verumque beatus amicum.

tu seu donaris seu quid donare voles cui,

