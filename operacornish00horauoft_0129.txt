vn]

CARJIINUM LIBER IV. 113

ceteris maior, tibi miles impar,

filius quamvis Thetidis marinae

Dardanas turris quateret tremenda
cuspide pugnax.

—ille, mordaci velut icta ferro
pinus aut impulsa cupressus Euro, 10
procidit late posuitque collum in

pulvere Teucro.

ffle non inclusus equo Minervae

sacra mentito male feriatos

Troas et laetam Priami choreis
falleret aulam,

sed palam captis gravis, heu nefas heu,
nescios sari pueros Achivis
ureret flammis, etiam latentem

matris in alvo ; ι 20

ni tuis victus Venerisque gratae

vocibus divum pater adnuisset

rebus Aeneae potiore ductos
alite muros.—

doctor argutae fidicen Thaliae,

Phoebe, qui Xantho lavis amne crinis,

Dauniae defende decus Camenae,
levis Agyieu.

spiritum Phoebus mihi, Phoebus artem
carminis nomenque dedit poetae. 30
virginum primae puerique claris

patribus orti,

