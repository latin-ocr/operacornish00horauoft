110

Q. HORA TI FLACCI

post hoc secundis usque laboribus
Romana pubes crevit, et impio
vastata Poenorum tumultu
sana deos habuere rectos ;

dixitque tandem perfidus Hannibal :
‘ cervi, luporum praeda rapacium,
sectamur ultro, quos opimus
fallere et effugere est triumphus.

gens, quae cremato sortis ab Ilio
iactata Tuscis aequoribus sacra ’
natosque maturosque patres
pertulit Ausonias ad urbes,

duris ut ilex tonsa bipennibus
nigrae feraci frondis in Algido,
per damna, per caedis, ab ipso
ducit opes animumque ferro.

non Hydra secto corpore firmior
vinci dolentem crevit in Herculem,

monstrumve submisere Colchi

maius Echioniaeve Thebae.

merses profundo, pulchrior evenit ;
luctere, multa proruet integrum
cum laude victorem geretque
proelia coniugibus loquenda.
Ι

Carthagini iam non ego nuntios
mittam superbos: occidit occidit
spes omnis et fortuna nostri
nominis Hasdrubale interempto.’

[iv.

7⁰

 

